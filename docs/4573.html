<html>
<head>
<title>Confluence ute av kontroll? Slik kan du automatisere oppryddingen!</title>
<link href="../Styles/Style.css" type="text/css" rel="stylesheet"/>
</head>
<body>
<h1 class="translated">Confluence ute av kontroll? Slik kan du automatisere oppryddingen!</h1>
<blockquote>原文：<a href="https://medium.com/compendium/confluence-ute-av-kontroll-slik-kan-du-automatisere-oppryddingen-46a448d47ab5?source=collection_archive---------2-----------------------#2020-12-15">https://medium.com/compendium/confluence-ute-av-kontroll-slik-kan-du-automatisere-oppryddingen-46a448d47ab5?source=collection_archive---------2-----------------------#2020-12-15</a></blockquote><div><div class="ds gv gw gx gy gz"/><div class="ha hb hc hd he"><div class=""/><p id="0618" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">I Computas har Confluence vært en god og trofast venn lenge, og gjennom femten år har dette ført til over 50 000 sider og 300 områder <em class="jc"> (spaces) </em> . Så hva gjør vi når det er behov for å finne fram til relevant innhold? Svaret er at vi bruker det kjære søkefeltet, gjerne i kombinasjon med navigering i områdekatalogen og trestrukturen.</p><p id="e285" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">Et enkelt virkemiddel for å få bedre treff ved søk er å rydde bort gammelt skrot og legge det i arkivet. Men et enda bedre alternativ er å sette en arkiveringsrobot i arbeid! App’en « <em class="jc"> Better Content Archiving </em> » fikser biffen for deg basert på kriterier om hvor lenge siden innholdet i Confluence har blitt oppdatert eller sett på. Store gevinster vil være:</p><ul class=""><li id="aad0" class="jd je hh ig b ih ii il im ip jf it jg ix jh jb ji jj jk jl bi translated">automatisert rydding i Confluence</li><li id="5d96" class="jd je hh ig b ih jm il jn ip jo it jp ix jq jb ji jj jk jl bi translated">bedre kvalitet på søkeresultater</li><li id="bad8" class="jd je hh ig b ih jm il jn ip jo it jp ix jq jb ji jj jk jl bi translated">større andel relevant innhold</li><li id="4caf" class="jd je hh ig b ih jm il jn ip jo it jp ix jq jb ji jj jk jl bi translated">god oversikt over sidestatus</li></ul><figure class="js jt ju jv fd jw er es paragraph-image"><div role="button" tabindex="0" class="jx jy di jz bf ka"><div class="er es jr"><img src="../Images/3be1afde703743b791c1d9d2b96042ed.png" data-original-src="https://miro.medium.com/v2/resize:fit:1400/format:webp/1*HQl2YO7_KmE7fg_bYFbneQ.png"/></div></div></figure><p id="74af" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">App’en gjør også en god jobb med å analysere alle sidene i Confluence og presentere en oversikt over hvor oppdatert innholdet er. En veldig nyttig oversikt med tittelen “content quality” gir en grafisk framstilling av hvilke <em class="jc"> spaces </em> som er oppdatert og sett på av brukerne innenfor en valgt tidsperiode.</p><p id="dab7" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">App’en kan settes opp til å sende ut varsler via mail om hvilke sider som trenger en oppdatering for å unngå å bli tatt av arkiveringsroboten. Nytten av et samarbeidsverktøy reduseres betraktelig når deler av innholdet blir for gammelt, og varslene vil legge et forsiktig press på brukerne om å holde Confluence oppdatert. Treff på gamle sider vil gi en dårlig følelse for de som leter etter konkret informasjon, og verktøyet vil i såfall ikke oppleves som en like god støtte til smidige virksomheter.</p><figure class="js jt ju jv fd jw er es paragraph-image"><div role="button" tabindex="0" class="jx jy di jz bf ka"><div class="er es jr"><img src="../Images/ec9531dd3e06cada2bec9f0850cba002.png" data-original-src="https://miro.medium.com/v2/resize:fit:1400/format:webp/1*5jsyn8hI-kogP35p798xWA.png"/></div></div><figcaption class="kd ke et er es kf kg bd b be z dx">Figur: innstilling av kriterier for arkivering</figcaption></figure><p id="98d9" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">Ved en opprydding i Confluence anbefales det å ta en gjennomgang av kategorier knyttet til <em class="jc"> spaces </em> . En god tommelfingerregel er å begrense seg til omtrent ti ulike kategorier og samtidig velge kun en av disse for hvert enkelt <em class="jc"> space </em> . Oppdelingen i kategorier gjør det mye enklere å få oversikt over hvilke <em class="jc"> spaces </em> som er modne for arkivering.</p><p id="07a2" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">Leverandøren av app’en har skrevet en <a class="ae kh" href="https://www.midori-global.com/blog/2019/01/31/combine-eazybi-with-better-content-archiving-to-report-on-confluence-usage-trends?utm_source=midori-website&amp;utm_medium=success-stories&amp;utm_campaign=content-marketing" rel="noopener ugc nofollow" target="_blank"> artikkel </a> om hvordan NAV har tatt funksjonaliteten i bruk.</p><h1 id="50ca" class="ki kj hh bd kk kl km kn ko kp kq kr ks kt ku kv kw kx ky kz la lb lc ld le lf bi translated">Oppsummering</h1><p id="8fee" class="pw-post-body-paragraph ie if hh ig b ih lg ij ik il lh in io ip li ir is it lj iv iw ix lk iz ja jb ha bi translated">Så hva bør du gjøre for å komme i gang med opprydding i Confluence?</p><ul class=""><li id="16af" class="jd je hh ig b ih ii il im ip jf it jg ix jh jb ji jj jk jl bi translated">velge en kort liste med kategorier</li><li id="a681" class="jd je hh ig b ih jm il jn ip jo it jp ix jq jb ji jj jk jl bi translated">angi en kategori for alle <em class="jc"> spaces </em></li><li id="12d4" class="jd je hh ig b ih jm il jn ip jo it jp ix jq jb ji jj jk jl bi translated">gå gjennom kategoriene i områdekatalogen og velge kandidater for arkivering</li><li id="9cb8" class="jd je hh ig b ih jm il jn ip jo it jp ix jq jb ji jj jk jl bi translated">teste ut appen <em class="jc"> Better Content Archiving for Confluence </em></li></ul><p id="3449" class="pw-post-body-paragraph ie if hh ig b ih ii ij ik il im in io ip iq ir is it iu iv iw ix iy iz ja jb ha bi translated">De største gevinstene for brukerne er bedre oversikt over innholdet og mer relevante treff ved søk. Lykke til med oppryddingen!</p></div></div>    
</body>
</html>